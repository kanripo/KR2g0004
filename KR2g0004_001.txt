# -*- mode: mandoku-view; -*-
#+TITLE: 魏鄭公諫錄
#+DATE: 2015-08-24 22:34:12.200092
#+PROPERTY: ID KR2g0004
#+PROPERTY: BASEEDITION WYG    
#+PROPERTY: JUAN 卷一
<pb:KR2g0004_WYG_001-1a>¶
欽定四庫全書¶
　魏鄭公諫錄巻一　　　　唐　王方慶　撰¶
　　諫詔免租賦又令輸納¶
太宗初即位詔闗中免二年租賦闗東給復一年又有¶
勅已役巳納並遣輸了明年總為準折公諫曰臣伏見¶
八月九日詔率土皆復一年老㓜相歡式歌且舞在路¶
又聞有勅丁已配役即令役滿折造餘物亦遣輸了待¶
至眀年總為準折道路之人咸失所望此誠非平分萬¶
<pb:KR2g0004_WYG_001-1b>¶
姓均同七子然下民難與圗始日用不知皆謂國家追¶
悔前言二三其徳臣竊聞天之所輔者仁人之所助者¶
信陛下初膺大寶億兆觀徳始發大號便有二言生八¶
表之疑心失四時之大信如國有倒懸之急猶必不可¶
為况以太山之安而輒行此事為陛下為計者於財利¶
則小益於徳義則大損臣誠智識淺短竊為陛下惜之¶
　　諫簡㸃中男入軍¶
簡㸃使出右僕射封徳彛等並欲令取中男勅三四出¶
<pb:KR2g0004_WYG_001-2a>¶
公執奏不可徳彛重奏稱今見簡㸃使云中男内大有¶
壯者太宗怒乃出勅中男雖年十八身形壯大亦取公¶
又不肯署勅太宗召公作色讓之曰男若實小不㸃入¶
軍若實大是其詐妄依式㸃取於理何妨邪如此固執¶
不解卿意公正色曰臣聞竭澤而漁非不得魚眀年無¶
魚焚林而畋非不獲獸眀年無獸若中男以上盡㸃入¶
軍租賦雜徭將何取給然比年来國家衛士不堪攻戰¶
豈為其少邪但為禮遇失所遂使人無鬭志若多㸃取¶
<pb:KR2g0004_WYG_001-2b>¶
人還充雜役其數雖多終是無用若精簡壯健遇之以¶
禮人百其勇何必在多陛下每云我之為君以誠信待¶
物欲使官人百姓並無矯偽之心自登極以来大事三¶
數皆是不信復何取信於人太宗愕然曰所云不信是¶
何等也公曰陛下初即位詔書云逋租宿債欠負官物¶
並悉原免即令所司列為事條秦府國司亦非官物陛¶
下自秦王為天子國司不為官物其餘官物復將何有¶
又闗中免二年租賦闗外給復一年百姓䝉㤙無不欣¶
<pb:KR2g0004_WYG_001-3a>¶
悦尋更有勅云今年白丁多已役訖若從此放免便是¶
虚荷國恩若已折已輸並令總納所免者皆以来年為¶
始散還之後方更徵收百姓之心不能無怨已徵得物¶
便㸃入軍来年為始何所取信又共理所寄唯在縣令¶
刺史年常檢閲並悉委之至於簡㸃即疑其詐偽望下¶
誠信不亦難乎太宗曰朕向見卿固執疑卿蔽於此事¶
今論國家不信乃是人情不通朕不審思過亦深矣行¶
事往往如此天下若何致化乃停取中男賜金甕一口¶
<pb:KR2g0004_WYG_001-3b>¶
　　諫復龎相夀任¶
濮州刺史龎相夀貪濁有聞追還解任自陳幕府之舊¶
太宗深矜之使人謂之曰爾是我舊左右今取他物祗¶
應為貧賜爾絹百匹即還向任更莫作罪過公進諫曰¶
相夀猥濫逺近所知今以故舊私情赦其貪濁更加以¶
厚賞還令復任然相夀性識未知媿恥幕府左右其數¶
甚多人皆恃恩私足使為善者懼太宗欣然納之引相¶
夀於前謂之曰我昔為王與一府作主今為天子為四¶
<pb:KR2g0004_WYG_001-4a>¶
海作主既為四海作主不可偏與一府恩澤向欲令爾¶
重任侍臣云爾若重任必使為善者皆不用心侍臣所¶
執既是便不得申我私意乃賜物而遣之相夀黙然流¶
涕而去¶
　　諌斬叱奴騭¶
侍御史張仲素奏慶州樂蟠縣令叱奴騭盜用官倉案¶
驗並實太宗令斬之中書舍人楊文瓘奏據律不合死¶
太宗曰倉糧朕之所重若不加法恐犯者滋多公諫曰¶
<pb:KR2g0004_WYG_001-4b>¶
陛下設法與天下共之今若改張人將法外畏罪更復¶
有重者又何以加焉太宗從之¶
　　諫武官起服¶
武官丁艱憂屢有起服者公諫曰國家草創之初武官¶
不格䘮制天下今既安定不可仍奪其情必有金革之¶
事自有墨縗之經太宗曰朕思之然為武事未息如不¶
可即止¶
　　諫討擊馮盎¶
<pb:KR2g0004_WYG_001-5a>¶
嶺南諸州奏馮盎反叛前後奏者數十輩乃命將軍藺¶
謩中郎將牛進等發江嶺數十州兵以討之公諫曰中¶
國初定瘡痍未復嶺表瘴癘山川阻深兵運難繼疾疫¶
或起若不如意悔不可追且反形未成無容動衆太宗¶
曰嶺南告者道路不絶奈何云反形未成邪公曰馮盎¶
若反即須及中國未寧時交結逺人分斷險要破掠州¶
縣署置官司何因告来數年兵不出境凡所告者皆論¶
田洞此則不反之狀昭然可知陛下未有使人親往觀¶
<pb:KR2g0004_WYG_001-5b>¶
察即来朝謁恐不見眀所以遷延茍避罪戮今若遣所¶
司分眀曉諭彼既懐誠信又喜於免禍必不勞師旅自¶
至闕廷太宗乃罷兵令前蒲州刺史韋叔諧員外散騎¶
侍郎李公淹充使既至盎即遣其長子智戴隨叔諧等¶
入朝太宗曰初嶺南諸州咸言馮盎反人皆勸朕須振¶
兵威言者既多不能無惑唯魏徵以為千石之弩不為¶
鼷鼠發機大國之師豈為蠻夷興動勝之不武不勝為¶
&KR0015;但懐之以徳必不召自来朕命一介使人遂得嶺表¶
<pb:KR2g0004_WYG_001-6a>¶
無事不勞而定勝於十萬之師徵不可不賞乃賜絹百¶
匹(蒲州蒲阪也/今河中府)¶
　　諫科祖孝孫罪¶
太宗謂侍臣曰人皆以祖孝孫為知音今教曲多不諧¶
韻此其未至精妙為不存意乎乃勅所司令定其罪公¶
進諫曰陛下生平不愛音聲今忽為教女樂差舛責及¶
孝孫臣恐天下眙愕太宗曰汝等並是我腹心應須中¶
正何反附下罔上為孝孫為辭温彦博拜謝公及王珪¶
<pb:KR2g0004_WYG_001-6b>¶
進曰陛下不以臣等不肖置於樞近今臣所言豈是為¶
私不意陛下責臣至此臣常奉明㫖云勿臨時嗔怒即¶
便曲從成我大過臣等不敢失墜所以毎觸龍鱗今以¶
此為責祗是陛下負臣臣終不負於陛下太宗怒猶未¶
已懔然作色公曰祖孝孫學問立身何如白明達陛下¶
平生禮遇孝孫復何如白明達今過聴一言便謂孝孫¶
可疑明達可信臣恐羣臣衆庶有以窺陛下太宗意乃¶
解¶
<pb:KR2g0004_WYG_001-7a>¶
　　諫決王文楷杖¶
裴寂坐事免放歸鄉宅寂表乞住京師久而不去太宗¶
大怒長安令王文楷坐不發遣令笞三十公進諫曰裴¶
寂所為事合萬死今陛下念其舊功不置於法唯解其¶
官止削半封合流之人尚自給假况寂放還鄉宅古人¶
云進人以禮退人以禮臣愚以為文楷識陛下恩貸見¶
寂是大臣不時蹙逼論其此情未合得罪太宗曰朕令¶
寂拜埽豈非禮邪乃釋文楷不問¶
<pb:KR2g0004_WYG_001-7b>¶
　　諫皇甫徳參上書以為訕謗¶
太宗謂房𤣥齡等曰昨皇甫徳參上書言朕脩營洛州¶
宫殿是勞人也收地租是厚斂也俗尚髙髻當是宫中¶
所作也此人欲使國家不役一丁不收一租宫人皆無¶
髻乃稱其意耳事既訕謗當須論罪公進諫曰賈誼當¶
漢文之時上書云可為痛哭者三可為長太息者五自¶
古上書率多激切若不激切則不能起人主心激切即¶
似訕謗所謂狂夫之言聖人擇焉惟在陛下裁察不可¶
<pb:KR2g0004_WYG_001-8a>¶
責也太宗曰朕初欲責此人若責之則誰敢言者因賜¶
絹二十匹¶
　　諫國家愛珠¶
使者從奚契丹中返者太宗問其土俗對曰最愛肉珠¶
以數百珠博一馬太宗曰何為愛重此物對曰穿以繫¶
頸及交絡身太宗哂之公曰此物誠不足重人各有所¶
惑西域諸賈愛重珍寶若遇好珠則傾家市取乃劈肌¶
膚藏之於身内此人有所經過咸共敬重其意所須莫¶
<pb:KR2g0004_WYG_001-8b>¶
不資給人聞皆以為&KR0015;然國家今日亦太重之太宗曰¶
魏徵即以我為一賈也事皆如此往者見林邑使人每¶
旦磨沈水等諸香用塗身體皆共&KR0015;之以為虚費我今¶
愛重此物與彼亦何異乎有識者還共&KR0015;我耳安可不¶
深思也¶
　　諫西域諸國入朝¶
髙昌主麴文泰將入朝也西域諸國咸欲遣使乃勅蕃¶
人壓怛紇干使往西域引諸國使入朝公諫曰中國始¶
<pb:KR2g0004_WYG_001-9a>¶
平瘡痍未復若有勞役則不能安往年髙昌主來入貢¶
馬纔數百匹所經州縣猶不能供况復加於此也若任¶
其興販邊人則獲其利若引為賔客中國則受其弊矣¶
漢建武二十二年天下寧晏西域請置都䕶送侍子光¶
武不許不以蠻夷勞弊中國令若許十國入貢其使不¶
減千人使緣邊諸州將何取給事既不濟人心萬端後¶
方悔之恐無所及太宗然其議乃追壓怛紇干還¶
　　諫科圍川縣官罪¶
<pb:KR2g0004_WYG_001-9b>¶
或奏云右僕射李靖侍中王珪奉使九成宫還至圍川¶
縣有宫人先舍於令㕔靖等後至乃移却宫人安置靖¶
等又近有宫人使至始平縣縣令已安置訖右丞裴載¶
家口後至移動宫人不加禮敬太宗聞之大怒曰此等¶
官職都不由我皆由李靖王珪等乎何見李靖王珪等¶
如此見我宫人都不禮遇始平官司空處約等決杖一¶
百解官仍案驗圍川官人及李靖等公進諫曰李靖王¶
珪皆知禮法必不許移動宫人自取好處此或言者過¶
<pb:KR2g0004_WYG_001-10a>¶
誤發陛下嗔怒如其實然亦可矜恕何者李靖等陛下¶
心膂大臣宫人皇后埽除僕𨽻其委付事理不同較其¶
輕重全無等級又靖等出外官人訪朝廷法式歸来陛¶
下問百姓疾苦靖等自不可不與官人相見官人等亦¶
不得不參至於宫人出使不與州縣交沙惟得供其飲¶
食自外何所參承若以此罪責及官人不益陛下徳音¶
徒駭天下耳目太宗曰公言是也乃釋州縣之罪李靖¶
等亦寢不問¶
<pb:KR2g0004_WYG_001-10b>¶
　　諫優長樂公主禮數¶
長樂公主將出降太宗謂房𤣥齡等曰長樂公主皇后¶
所生朕及皇后並所鍾愛今將出降禮數欲有所加房¶
𤣥齡等咸曰陛下所愛欲少加之何為不得請倍永嘉¶
公主然永嘉公主即太宗之妹也公曰不可昔漢明帝¶
欲封其子云我子豈得與先帝子等可半楚淮陽前史¶
以為羙談天子姊妹為長公主天子之女為公主既加¶
長字即是禮有尊崇或可情有淺深無容禮相踰越太¶
<pb:KR2g0004_WYG_001-11a>¶
宗然其言入謂文徳皇后曰我欲加長樂公主禮數魏¶
徵不肯文徳皇后聞之大喜遣中使齎錢二十萬絹四¶
百匹詣公宅宣令謂公曰比者常聞公中正而不能得¶
見今論長樂公主禮事不許增加始驗從来所聞信非¶
虚妄願公常保此心莫移今日喜聞公言故令將物相¶
賞公有事即道勿為形迹也¶
　　諫所行事與貞觀初有異¶
太宗問公曰朕所行事與貞觀初有異否對曰貞觀之¶
<pb:KR2g0004_WYG_001-11b>¶
初陛下鋭情思政從諫如流每因事觸類為善志存儉¶
約無所營求比者造作㣲多至於諫爭時有忤色以此¶
為有異耳¶
　　諫權萬紀任心彈射¶
公奏治書權萬紀侍御史季仁敬俱以告訐為正凡所¶
彈射皆非有罪陛下掩其所短收其一切之用乃騁其¶
姦計附下罔上多行無禮以取彊正之名誣房𤣥齡斥¶
退張亮無所肅厲徒損聖眀道路之人皆有謗議臣伏¶
<pb:KR2g0004_WYG_001-12a>¶
度聖心必不以謀慮深長可委以棟梁之任將以其無¶
所避忌欲以警厲羣臣若羣臣信挟回邪猶不可以小¶
謀大若羣臣素無矯偽空使上下離心以𤣥齡張亮之¶
徒猶不得申其枉曲其餘疎賤之類孰能免其欺罔伏¶
願陛下留神再思自任二人已來有事𢎞益臣即甘心¶
斧鉞受不忠之罪陛下如未能舉善以崇徳豈可進姦¶
而自損乎太宗黙然無以應賜絹五百匹俄而姦狀漸¶
露遂免仁敬而出萬紀¶
<pb:KR2g0004_WYG_001-12b>¶
　　諫魏王不得折辱貴臣¶
魏王文徳皇后所生太宗特所寵異貴要言三品以上¶
多輕&KR0824;王者意欲誣毁公等以激怒太宗太宗大怒御¶
齊政殿引三品以上入作色而言曰我有一口語欲向¶
卿等道往前天子是天子今時天子即非天子邪往前¶
天子兒是天子兒今天子兒即非天子兒邪我見隋家¶
諸王一品以下皆不免其躓頓我自不許兒子縱横卿¶
等何為&KR0824;我兒邪我若教之豈不能折辱卿等房𤣥齡¶
<pb:KR2g0004_WYG_001-13a>¶
以下戰慄流汗拜謝公正色而進曰當今羣臣必無敢¶
輕魏王者然在禮臣子一也傳稱王人雖微列諸侯之¶
上諸王用之為公卿若不為公卿則下土之諸侯也今¶
三品以上列為公卿並天子大臣陛下之所敬異如其¶
小小不是魏王何得折辱若國家綱紀替壊臣所不知¶
以當今聖眀魏王豈得如此且隋髙祖不知禮義寵縱¶
諸子使行無禮尋皆罪黜不可為法亦何足道太宗聞¶
之喜形於色謂羣臣曰凡語理到不可不服朕之所言¶
<pb:KR2g0004_WYG_001-13b>¶
身之私愛魏徵所言國家大法朕向者忿怒謂理在不¶
疑見魏徵所論方始覺屈也人君發言亦何容易¶
　　諫於虢州采銀¶
虢州統軍裴師利奏諸山大有銀礦采之極有利益勅¶
殿中少監趙元楷令諸國府衛士及百姓采之類為勞¶
擾公進諫曰昔堯舜置璧於山投珠於谷所以崇名顯¶
號見稱千祀陛下巍巍盛徳思與堯舜比隆戡定大功¶
逺踰湯武之烈所急在於仁義所寶豈是珍竒珍竒既¶
<pb:KR2g0004_WYG_001-14a>¶
積仁義必損且勞役衛士與下爭利人不見徳將何取¶
焉太宗深納之即令停廢¶
　　諫聴諫與貞觀初不同¶
太宗御兩儀殿謂公曰朕比来所行得失所布政化何¶
如昔年對曰若威之所加逺夷朝貢比於貞觀之始不¶
可等級而論若徳義潛通人心悦服比於貞觀之初相¶
去又亦甚逺太宗曰逺夷来朝應由徳義所加徳義不¶
如昔時功業何以得益公曰昔者四方未定常以徳義¶
<pb:KR2g0004_WYG_001-14b>¶
為心今以海内無虞漸更驕奢自溢所以功業雖盛終¶
是不如往時太宗曰今所行與往前何以為異公曰貞¶
觀之初恐人不言𨗳之使諫三年以後見人諫爭悦而¶
從之四年以来不悦人諫雖僶勉聴受而終有難色太¶
宗曰於何事如此公遂指陳之曰即位之初處元律師¶
罪死孫伏伽諫曰法不至死無容濫加遂賜蘭陵公主¶
園準錢百萬或曰所言尋常而所賞太厚答曰我即位¶
以来未有諫者所以賞之此𨗳之使言也某州司户參¶
<pb:KR2g0004_WYG_001-15a>¶
軍栁雄于隋資妄加等級人有言之者陛下令其自首¶
不首當與死罪遂固言是真竟不肯首大理推得其偽¶
將處雄死少卿戴胄奏云法止合徒陛下曰我已與其¶
斷當但與死罪胄曰陛下即不時殺非臣所及付臣法¶
司法不合死不敢酷濫陛下作色遣殺胄爭之不已至¶
扵四五然後欣然赦之曰曹司但能為我作如此守法¶
豈畏濫有誅夷此則悦以從諫也往者某縣丞皇甫徳¶
參上書有忤聖㫖陛下以為訕&KR0618;臣奏稱賈誼當漢文¶
<pb:KR2g0004_WYG_001-15b>¶
之代上書云可為痛哭者三長太息者五自古上書率¶
多激切若不激切不能起人主之心激切即似訕&KR0618;於¶
時雖從臣言賞物二十叚然意甚不可此是小難於受¶
諫太宗曰誠如公言非公無能道此者人皆苦不自覺¶
公向未道之時都自言所行不變及見公論説始覺志¶
意漸移公但常保此心朕終不違公語也¶
　　諫遣使西域市馬¶
太宗遣使西域立葉䕶可汗又别使齎金帛歴諸國市¶
<pb:KR2g0004_WYG_001-16a>¶
馬公諫曰今發國使以立可汗為名可汗未定即緣諸¶
國市馬彼必以為意在市馬不為專立可汗得立則不¶
甚懐恩不得立則以為深怨諸蕃聞之必不重中國市¶
馬既不可得縱得馬亦還路無從但使彼安寧則諸國¶
之馬不求自至矣昔漢文帝有獻千里馬者曰吾吉行¶
日三十凶行日五十鑾輿在前屬車在後吾獨乗千里¶
馬將以安之乎乃償其道里之費而反之漢光武有獻¶
千里馬及寶劍者馬以駕鼓車劍以賜騎士陛下凡所¶
<pb:KR2g0004_WYG_001-16b>¶
施為皆邈擬三王之上奈何至於此事欲為二帝之下¶
乎魏文帝欲求市西域大珠蘇則曰若陛下惠及四海¶
則珠不求自至求得之不足貴也陛下如不能慕漢文¶
之髙行不畏蘇則之言乎太宗納其言欣然而止¶
　　諫益州北門造綾錦¶
益州及北門造綾錦金銀等作公諫曰金銀珠玊妨農¶
事者也錦繡纂組害女工者也一夫不耕天下有受其¶
飢一女不織天下有受其寒古人或投之深泉或焚之¶
<pb:KR2g0004_WYG_001-17a>¶
通衢而陛下好之愚臣不勝其恥¶
　¶
　¶
　¶
　¶
　¶
　¶
　¶
<pb:KR2g0004_WYG_001-17b>¶
　¶
　¶
　¶
　¶
　¶
　¶
　¶
　魏鄭公諌録巻一¶
