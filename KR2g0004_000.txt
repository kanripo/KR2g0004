# -*- mode: mandoku-view; -*-
#+TITLE: 魏鄭公諫錄
#+DATE: 2015-08-24 22:34:12.183162
#+PROPERTY: ID KR2g0004
#+PROPERTY: BASEEDITION WYG    
#+PROPERTY: JUAN 提要
<pb:KR2g0004_WYG_000-1a>¶
欽定四庫全書　　　　　史部七¶
　魏鄭公諌録　　　　　　𫝊記類二(名人之屬/)¶
　　提要¶
　　　　(臣/)等謹案魏鄭公諫錄五巻唐王方慶撰方¶
　　　　慶名綝以字行其先自丹陽徙咸陽武后時¶
　　　　官至鸞臺侍郎同鳯閣鸞臺平章事終于太¶
　　　　子左庶子封石泉縣公諡曰貞事蹟具新唐¶
　　　　書本𫝊此書前題尚書吏部郎中乃在高宗¶
<pb:KR2g0004_WYG_000-1b>¶
　　　　時所為官而本𫝊不及則史文之脱畧也𫝊¶
　　　　稱方慶博學練朝章著書二百餘篇此乃所¶
　　　　録魏徵事蹟唐書藝文志以為魏徵諫事司¶
　　　　馬光通鑑書目以為魏元成故事標題互異¶
　　　　惟洪邁容齋隨筆作魏鄭公諫録與此相合¶
　　　　方慶在武后時嘗以言悟主召還廬陵王復¶
　　　　建言不斥太子名以示復位之漸皆人所難¶
　　　　能葢亦思以伉直自見者故其于徵諌爭之¶
<pb:KR2g0004_WYG_000-2a>¶
　　　　語摭錄最詳司馬光通鑑所紀徵事多以是¶
　　　　書為依据其未經採掇者亦皆確實可信足¶
　　　　與正史相參證元至順中翟思忠又嘗作續¶
　　　　録二巻世罕流𫝊明蘇州彭年採通鑑唐書¶
　　　　補為一巻今思忠所續已于永樂大典内裒¶
　　　　輯刋行年書寥寥數條殊為贅設故刪年所¶
　　　　補不復附綴此書之末焉乾隆四十四年四¶
　　　　月恭校上¶
<pb:KR2g0004_WYG_000-2b>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
